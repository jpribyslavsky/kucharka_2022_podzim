# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky. 
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---

## Tradiční valašská kyselica

### Suroviny
* 100 g slaniny
* 20 g másla
* 300 g brambor
* 50 ml mléka
* 1 ks cibule
* 100 g klobásy
* 1 lžíce hladké mouky
* 200 ml zakysané smetany
* 400 g kysaného zelí
* sůl, kmím, bobkový list, nové koření a pepř přidáme podle chuti

### Postup přípravy
1. Do většího hrnce dáme vařit zelí i s nálevem a hrnkem vody.
2. Přidáme několik bobkových listů a pár kuliček nového koření.
3. Ve druhém hrnci dáme vařit v osolené vodě s kmínem na kostičky nakrájené brambory.
4. Po změknutí brambor slijeme hrnce do jednoho.
5. V troše mléka rozmícháme lžíci mouky a tu vlijeme do hrnce a důkladně promícháme.
6. Orestujeme na kostičky nakrájenou slaninu, cibuli a klobásu.
7. Do hrnce následně přidáme osmaženou slaninu, cibuli a klobásu.
8. Za občasného míchání necháme vařit asi 15 min.
9. Odstavíme z plotýnky.
10. Dochutíme zakysanou smetanou, solí a pepřem.

Kyselica se může podávat samotná nebo s čerstvým chlebem.
Přeji dobrou chuť.

_Autor: Vladislava Vodičková_

---

## Cuketové lasagne

### Suroviny
* 200 g suchých lasagní
* 400 g mladých cuket
* 250 g ricotty
* 250 ml
* smetany na vaření
* 100 g sýru feta
* 1 lžička soli
* 2 lžičky sušeného oregana
* 1 lžíce olivového oleje
* 200 g mozzarelly

### Postup přípravy
1. Zapékací nádobu (cca 20 x 30cm) vymažte olejem
2. Cukety důkladně umyjte, odřízněte jim stopku a pak podélně nakrájejte na co nejtenčí plátky - nejlíp to jde na mandolíně
3. Ricottu rozmíchejte se smetanou, solí a oreganem. 
4. Do pekáčku narovnejte první vrstvu cukety - jednotlivé plátky klaďte částečně přes sebe. Zalijte částí (asi pětinou) ricottové směsi, posypte trochou rozdrobené fety a na tento základ rozložte jednu vrstvu těstovin
5. Totéž opakujte ještě asi čtyřikrát. Do poslední vrstvy už nedávejte těstoviny
6. Pekáček zakryjte alobalem a pečte cca 30 min v troubě předem vyhřáté na 220 °C
7. Poté odkryjte, poklaďte plátky mozzarelly a pečte ještě 5-10 minut, dokud se sýr nerozpustí a zčásti nezezlátně
Dobrou chuť :)

_Autor: Kristýna Zichová_

